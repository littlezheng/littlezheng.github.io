<!DOCTYPE html>
<html>

<head>
    <meta charset="utf-8">
    <link rel="stylesheet" type="text/css" href="/css/style.css" />
    <link rel="shortcut icon" type="image/x-icon" href="/archives/images/永昌空間-logo.ico" />
    <title>永昌空間 | 般若波羅蜜心經</title>
    <style>
        .content > .vertical-text{
            writing-mode: vertical-rl;
            float: right;
            line-height: 200%;
            letter-spacing: 8px;
            width: 100%;
            margin: 0 auto;
            overflow: auto;
        }
</style>
</head>

<body>

    <article>

        <div class="content">
            <div class="vertical-text">
                觀自在菩薩，行深般若波羅蜜多時，照見五蘊階空，度一切苦厄。
                舍利子，色不異空，空不異色，色即是空，空即是色，受想行識，亦復如是。
                舍利子，是諸法空相，不生不滅，不垢不凈，不增不減。
                是故空中無色，無受想行識，無眼耳鼻舌身意，無色聲香味觸法，無眼界，乃至無意識界。
                無無明，亦無無明儘，乃至無老死，亦無老死盡。
                無苦集滅道，無智亦無得。
                以無所得故，菩提薩埵，依般若波羅蜜多故，心無罣礙，無罣礙故，無有恐怖，遠離顛倒夢想，究竟涅磐。
                三世諸佛，依般若波羅蜜多故，得阿耨多羅三藐三菩提。
                故知般若波羅蜜多，是大神咒，是大明咒，是無上咒，是無等等咒，能除一切苦，真實不虛。
                故說般若波羅蜜多咒，即說咒曰：揭諦揭諦波羅揭諦波羅僧揭諦菩提薩婆訶。
            </div>
        </div>

    </article>
    
</body>

</html>
